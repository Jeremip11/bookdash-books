---
stylesheet: screen.css
title: Title
published: true
layout: default
style: chapter
---

# Ukhozo lwembewu oluncinane

![Wangari and her mother hold hands in a field.]({{ site.image-set }}/01.jpg)

Kwilali ekwithambeka leMount Kenya
eMpuma Afrika, intombazanana encinane
yayisebenza emasimini kunye nomama wayo.
Igama lale ntombazanana yayinguWangari.

![Wangari sows vegetable seeds into the earth.]({{ site.image-set }}/02.jpg)

UWangari wayekuthanda kakhulu ukuba phandle.
Esitiyeni sakowabo semifuno wayeqhokra
amagada ngephanga yakhe eyimatshete.
Wayeqhusheka iinkozo zembewu ezincinane
kuloo mhlaba ufudumeleyo.

![It is twilight. Wangari carries her vegetables home.]({{ site.image-set }}/03.jpg)

Elona xesha lemini awayelithanda kakhulu
kwakusemva nje kokutshona kwelanga. Xa sele
kumnyama kakhulu ukuba zibonakale izityalo,
uWangari wayesazi ukuba elo lixesha lokuba
agoduke. Wayelandela loo ndledlana inqumla
emasimini, awele nemilambo xa egoduka.

![Wangari and her brother carry her bags to school.]({{ site.image-set }}/04.jpg)

UWangari wayengumntwana okrelekrele
kwaye wayesele etshiseka, efuna ukuqalisa
esikolweni. Kodwa umama notata wakhe
babefuna ukuba ahlale ekhaya abancedise.
Xa wayeneminyaka esixhenxe ubudala,
umntakwabo omdala wacenga abazali bakhe
ukuba bamvumele aye esikolweni.

![A copy book with drawings of the continents lies open on a table.]({{ site.image-set }}/05.jpg)

UWangari wayekuthanda kakhulu
ukufunda! UWangari wafunda ngakumbi
kwincwadi nganye athe wayifunda.
Waqhuba kakuhle kakhulu esikolweni
kangangokuba wamenywa ukuba
aye kufunda eMerika. UWangari
wayechulumance kakhulu! Wayefuna
ukwazi nokufunda ngakumbi ngehlabathi.

![A magnifying glass is held over a yellow flower.]({{ site.image-set }}/06.jpg)

Kwidyunivesithi yaseMerika uWangari
wafunda izinto ezininzi ezintsha. Wafunda
ngezityalo nendlela ezityalwa ngayo ukuze
zikhule. Kananjalo wayikhumbula indlela
awakhula ngayo: edlala imidlalo kunye
nabantakwabo phantsi kwemithi yamahlathi
amahle aseKenya.

![Wangari sits on top of pile of books and reads.]({{ site.image-set }}/07.jpg)


![A single buck stands in a barren field.]({{ site.image-set }}/08.jpg)

Okukhona efunda kwaba kokukhona
aqondayo ukuba ubathanda ngenene
abantu baseKenya. Wayefuna ukuba
bonwabe kwaye bakhululeke.Okukhona
efunda, kwaba kokukhona ekhumbula
ikhaya lakhe lase-Afrika.

![Wangari shows an older woman how to plant in the earth.]({{ site.image-set }}/09.jpg)

Wathi akuzigqiba izifundo zakhe
uWangari, wabuyela eKenya.
Kodwa ufike ilizwe lakhe litshintshile.
Kwakukho iifama ezinkulu
ezazinabele kulo lonke ilizwe
lakowabo. Abasetyhini babengenazo
iinkuni zokubasa imililo ukuze
bapheke. Abantu babehlupheka
kwaye abantwana babelambile.
UWangari wayesazi ngqo ukuba
makenze ntoni na. Wafundisa
abasetyhini indlela yokulima
imithi besebenzisa imbewu. Aba
basetyhini bayithengisa le mithi baze
bayisebenzisa loo mali ukondla
iintsapho zabo. Abasetyhini ngoku
nabo bonwaba kakhulu. UWangari
wayebancedile ngokubaxhobisa
ukuze bazive bomelele.

![Small seedlings grow into fields of trees.]({{ site.image-set }}/10.jpg)

Kuthe ngokuhamba kwexesha, le mithi mitsha
yakhula yangamahlathi, yaze nemilambo
yaphinda yaqukuqela. Umyalezo kaWangari
wasasazeka kulo lonke elase-Afrika.
Kunamhlanje nje, zizigidi ngezigidi zemithi
ezikhule zisuka kwimbewu kaWangari.

![A portrait of Wangari wearing Kenyan headdress is surrounded by trees.]({{ site.image-set }}/11.jpg)

UWangari wasebenza nzima kakhulu. Abantu
kwihlabathi liphela bakuqaphela oko, baze
bamwonga ngembasa eyaziwayo. Le mbasa
ibizwa ngokuthi yiMbasa yoXolo kaNobel, kwaye
ube ngowasetyhini wokuqala wase-Afrika
ukufumana le mbasa.

![A beautiful old tree stands tall and proud in the field.]({{ site.image-set }}/12.jpg)

UWangari ubhubhe ngowama-2011,
kodwa sicinga ngaye ngalo lonke
ixesha sibona imithi emihle.
